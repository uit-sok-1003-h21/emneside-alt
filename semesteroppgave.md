{% include navbar_open.html %}
# Semesteroppgave/prosjekt

Bruk det du har lært i dette kurset til å automatisere et problem eller hente inn data og fremstille det grafisk. I begge tilfeller må prosjektet inneholde følgende (i en Jupyter notatbok):

1. En innledning der det forklares hvorfor temaet dere har valgt er interessant
2. En del der litteraturen gjennomgås. Det vil si at dere går gjennom hvor og hvem som har gjort lignende ting før og eventuelt hvilke datakilder som er relevante. Kilder kan være både nettsider, nyhetssaker, lærebøker og akademiske artikler.
3. En teoridel der dere kan skrive om fremgangsmåte, bakgrunn og annen relevant informasjon om hvordan dere har løst oppgaven.
4. En analysedel med selve arbeidet, med forklaring.
5. En oppsummering/konklusjon


Prosjektet leveres som et Jupyter-prosjekt, som lastes opp til github og Wiseflow (mer informasjon om hvordan dere skal laste opp på github kommer senere). 
På Wiseflow leveres pdf av notatboken (bruk eksportfunksjonen i Jupyter).

Koden skal kunne kjøres direkte i Jupyter, etter at prosjekte er klonet fra github.

Innen 22/10 skal dere levere en skisse til prosjektet. Denne skal ikke inneholde kode, kun forklare hva dere har tenkt til å gjøre, på ca. én side. 
Innleveringsfrist for selve oppgaven er 3/12. 

Dere kan levere i grupper på opptil 3 personer.

# Mulige problemstillinger:

Her er en liste over mulige problemstillinger. Dere kan velge én av disse, en kombinasjon eller finne på noe selv:

* Lage en funksjon som tar parameter for etterspørsel og kostnader, og plotter profitt, inntekt og kostnad. Dere kan for eksempel vise hvor optimal produksjon er, og at inntekter og kostnader stiger like mye der. 
* Lagen en funksjon som tar betingelsene for et annuitetslån med gebyrer som argumenter, og plotter renter og avdrag over tid.
* Lage en funksjon som tar parameter for etterspørselsfunksjonen, og som visualiserer inntektsfunksjonen, grenseinntekt og priselastistet, og som identifiserer hvor etterspørseslfunksjonen er elastisk, nøytralelastisk og uelastisk. 
* Finn interessante data som lastes inn med pandas og plottes med matplotlib, der plottet påvirkes av argumentene til funksjonen. 

