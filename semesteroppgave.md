{% include navbar_open.html %}
# Semesteroppgave/prosjekt

Bruk det du har lært i dette kurset til å automatisere et problem eller hente inn data og fremstille det grafisk. I begge tilfeller må prosjektet inneholde følgende (i en Jupyter notatbok):

1. En innledning der det forklares hvorfor dette er interessant
2. En del der litteraturen gjennomgås. Det vil si at dere går gjennom hvor og hvem som har gjort lignende ting før og eventuelt hvilke datakilder som er relevante. Kilder kan være både nettsider, nyhetssaker, lærebøker og akademiske artikler.
3. En teoridel der dere kan skrive om fremgangsmåte, bakgrunn og annen relevant informasjon om hvordan dere har løst oppgaven.
4. En analysedel med selve arbeidet, med forklaring.
5. En oppsummering/konklusjon

All kode skal kunne kjøres direkte, etter å ha klonet prosjektet til en lokal maskin. 

Prosjektet leveres som et Jupyter-prosjekt, som lastes opp til github og Wiseflow (mer informasjon om hvordan dere skal laste opp på github kommer senere). 
På Wiseflow leveres pdf av notatboken (bruk eksportfunksjonen i Jupyter).

22/10 skal dere levere en skisse til prosjektet. Denne skal ikke inneholde kode, kun forklare hva dere har tenkt til å gjøre, på ca. én side. 
Innleveringsfrist for selve oppgaven er 3/12. 

Dere kan levere i grupper på opptil 3 personer.
